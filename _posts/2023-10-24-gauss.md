---
layout: post
title: "Rastlantının Düzeni: Normal Dağılım (Gauss Distribution)"
subtitle: "İstatistiksel analizlerde sıklıkla karşımıza çıkan normal dağılım, veri setlerinin dağılımını açıklamak ve analiz etmek için kritik öneme sahiptir. Çoğu zaman çan eğrisi olarak adlandırılan bu dağılım, istatistik dünyasının temel taşı olarak kabul edilir.Peki, normal dağılım nedir ve neden bu kadar önemlidir?."
author: "Şuheda Karabudak"
header-style: text
tags:
  - İstatistik
  - Veri Madenciliği
  - Veri Analizi
  - Veri
---


![](https://staff.fnwi.uva.nl/r.vandenboomgaard/MachineLearning/_images/galton.gif)


Normal Dağılım Nedir?
--
Normal dağılımın ne demek olduğundan bahsetmeden önce dağılım kavramına bakalım. **Dağılım**, bir veri kümesindeki değerlerin nasıl dağıldığına ilişkin bir ölçüdür.Bir veri setinin merkezi eğiliminden (ortalama veya medyan) ve verilerin varyansından farklı bir perspektif sağlar.Bir dağılımın şekli,simetrik olup olmadığı, zirvenin konumu, kuyrukların uzunluğu ve verilerin ortalamaya göre ne kadar yayıldığı gibi faktörler,verilerin analiz ve sonuçların yorumlanması için önemlidir.Bazı yaygın dağılım türleri arasında normal dağılım, poisson dağılımı,binom dağılımı ve uniform dağılım bulunmaktadır.
Normal dağılıma geçmeden önce bir kavramı daha açıklamak istiyorum.

Bu da **Olasılık dağılımı**, rastgele bir değişkenin alabileceği olası değerleri elde etme olasılığını tanımlayan istatistiksel bir fonksiyondur.Bununla, bir parametreden rastgele değerler aldığımızda alabileceği değer aralığını kastediyoruz.Bir olasılık dağılımı kesikli ya da sürekli olabilir.Sürekli olasılık dağılımları içinde en önemlisi normal dağılımdır.

**Normal dağılım** eğrisi simetrik ve çan şeklindedir. Normal dağılım eğrisinin ortasında en yüksek frekansı gösteren puan, uçlarda ise daha az frekans gösteren puanlar yer almaktadır.
Normallik test edilirken betimsel istatistiklerden (çarpıklık ve basıklık katsayıları vb.), grafiklerden (normal dağılım eğrisi ile histogram, normal Q-Q grafiği,gövde-yaprak diyagramı,boxplot vb.) ya da hipotez testlerinden (KolmogorovSmirnov, Shapiro Wilk vb.) yararlanılmaktadır (Pituch ve Stevens, 2016). Literatürde tek değişkenli normalliğin belirlenmesinde kullanılabilecek yaklaşık 40 yöntemden söz edilmektedir(Thode, 2002). 

![](https://www.scribbr.com/wp-content/ql-cache/quicklatex.com-16763e3b6e3f2bd556458282d64f2627_l3.png)

**Tanımlama**

- f(x) = olasılık fonksiyonu
- x = değişken değeri
- μ = ortalama
- σ = standart sapma 
- σ2 = varyans


Normal Dağılımın Özellikleri
--
1. Normalliğin iki bileşeninin **çarpıklık** ve **basıklık** olduğu belirtilebilir.
 - Çarpıklık dağılımların simetrik olma durumuyla ilgili olup eğer dağılımın ortalaması 0’ın sağında ve puanlar sağa yığılmışsa dağılım sola çarpık (kuyruk solda uzun, negatif çarpık), solunda ise dağılım sağa çarpıktır (kuyruk sağda uzun, pozitif çarpık). Şekilde sırasıyla sola çarpık, normal ve sağa çarpık üç eğri yer almaktadır.
 - Basıklık ise dağılımın sivriliği ile ilgili olup sivri (basıklık değeri 0’ın üzerindeyse) ya da neredeyse düz (basıklık değeri 0’ın altında, kuyruklarda veri yoğunluğu fazla) dağılımlarla karşılaşılabilmektedir.Çarpıklık ve basıklık 0 olduğunda ise dağılımın normal olduğu belirtilebilir.

![Screenshot from 2023-10-24 14-59-07](https://github.com/suhedakarabudak/suhedakarabudak.github.io/assets/100937634/92bfdd8f-e68a-456b-b09d-275a53003e64)

2.**%68-95-99.7 kuralı**, istatistiksel olarak normal dağılıma sahip bir veri setinin belirli aralıklarda yoğunlaşma eğilimini ifade eden bir kuraldır.
  - %68 kısmı, normal dağılımın ortalama değeri etrafında, bir standart sapma mesafesinde bulunan veri noktalarını içerir. Bu, dağılımın simetrik yapısının bir sonucudur. Yani, verilerin büyük çoğunluğu ortalama değere yakın bir aralıkta bulunur.
  - %95 kısmı, normal dağılımın ortalama etrafında iki standart sapma mesafesindeki veri noktalarını içerir. Bu bölge, %68 bölgesine ek olarak daha geniş bir aralığı kapsar.
  - %99.7 kısmı, normal dağılımın ortalama etrafında üç standart sapma mesafesindeki veri noktalarını içerir.Bu bölge, dağılımın genişliğinin ve veri noktalarının yayılmasının daha geniş bir göstergesidir.

![Screenshot from 2023-10-24 15-13-20](https://github.com/suhedakarabudak/suhedakarabudak.github.io/assets/100937634/fba0d5bd-263d-4490-8978-053750074cb4)

3. **Standart Normal Dağılım** μ=0 ve σ =1 olan özel bir normal dağılımdır. Standart Normal Dağılım’ın her zaman orta noktası (μ) 0'dır ve aralıklar birer birer artar. Standart normal dağılıma ihtiyaç duyulmasının nedenlerinden biri veri setlerini standart normal dağılıma dönüştürmek, farklı veri setlerini karşılaştırmak veya analiz etmek için kolaylık sağlar. Bu dönüşüm, verilerin ortalamasını 0 ve standart sapmasını 1 olarak standartlaştırarak, veri setlerinin aynı ölçekte ve karşılaştırılabilir hale gelmesini sağlar.
